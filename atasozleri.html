<!DOCTYPE html>
<html lang="tr">
<head>
  <meta charset="UTF-8">
  <meta name="viewport" content="width=device-width, initial-scale=1.0">
  <meta name="description" content="Sunar Yazıcıoğlu tarafından derlenen atasözleri.">
  <meta name="keywords" content="Atasözleri, Sunar Yazıcıoğlu, özdeyişler, halk bilgeliği">
  <meta name="author" content="Sunar Yazıcıoğlu">
  <title>Atasözleri - Sunar Yazıcıoğlu</title>
  <style>
    body {
      font-family: Georgia, serif;
      margin: 20px;
      padding: 0;
      background-color: #ffffff;
      color: #222;
      font-size: 1em;
      line-height: 1.6;
    }
    h1 {
      text-align: center;
      margin-bottom: 40px;
      font-size: 1.6em;
    }
    pre {
      white-space: pre-wrap;
      background-color: #f5f5f5;
      padding: 12px;
      border-left: 4px solid #ccc;
      font-family: Georgia, serif;
      font-size: 1em;
      font-weight: normal;
    }
  </style>
</head>
<body>
  <h1>Atasözleri - Derleyen: Sunar Yazıcıoğlu</h1>

  <pre>
  
Yahudi atasözleri

 

hebreu



Fransızcadan çeviren:
Sunar Yazıcıoğlu


Veren asla hatırlamamalıdır, alan asla unutmamalı.

Erkek dünyaya elinde ekmekle gelir; kadın dünyaya elleri boş gelir.

Yalanın bir bacağı vardır, gerçeğinse iki.

Doktoru ihtiyacınız yokken onurlandırın.

Altı demir ayakkabıların olunca dikenlerin üstünde yürürsün.

Eldeki bir kuş çalılıktaki iki kuştan daha değerlidir.

Sana özel olarak kusurlarını söyleyeni sev.

Sabba’ dan (Cumartesi, dinlenme ve dua günü) önce yemeğini hazırlayan sabba ( cumartesi) olunca yer.

Bir hırsız sizi öpünce dişlerinizi sayın.

Bir münakaşada ilk susan kişi övülmeye en layık olandır.



Arap atasözleri

arabe

 


Fransızcadan çeviren:
Sunar Yazıcıoğlu


Arap atasözleri 1:

Tek gözlülerin arasına giriyorsanız bir gözünüzü kapatın.

Sıkıntılarını başkasına söyleme, akbabayla atmaca inleyen yaralıya üşüşürler.

Sırrını saklayan yolunun hâkimidir.

Kara gecede, kara bir taşın üstünde, kara bir karınca. Tanrı onu görür.

Dudaklarının arasında tuttuğun kelime senin kölendir; söylediğin ise senin efendin.

Kardeşsiz yaşanılabilir ama dostsuz yaşanılmaz.

Size bir dağın yerini değiştirdiğini söyledilerse, ona inanmağa izin verin; ama size bir insanın karakterini değiştirdiğini söylerlerse, hiç inanmayın.

Hukuk keskin bir kılıçtır.

Tanrı çölü yarattı, sonra öfkelendi, ona taşlar attı.

Utanmaz bir kadın tuzsuz yemek gibidir.

Hatırla, doğduğunda herkes sevinçliydi ve sen ağlıyordun. O tarzda yaşa ki ölümünde herkes ağlasın ve sen sevinçli ol.

Gerçek ibadethane ruhun derinlerinde kurulmuş olandır.

Gecenin koru sabah kül olur.

Tanrı bir kapıyı kapatırsa bir başkasını açar.

Ölüm esnasında hiç kimse yanıltmak istemez.

Bilginin mürekkebi şehidin kanı kadar değerlidir.

Kendinden yukarı bakanın boynu ağrır.

İnsandan arkadaşı olmayana cennet bile sıkıntılı bir yer olur.

Evinin önündeki pisliği süpür.

Sahibine gölge yapmayan ağaç kesilir.

Dilenci kadınla evlen, dilenenler çoğalsın.

Bir avuç arı bir çuval sinekten iyidir.

Dostluğun kupası sirkeyle ovulmaz.

Soğanla kabuğu arasında bulacağın kötü bir kokudur.

En övgüye değer kutsal savaş öfkelerine karşı yapılanıdır.

Bekleme, ateşten daha çok dayanılması güç olandır.

Tanrı affetmeseydi, cenneti boş kalırdı.

Sana gölge veren ağacı kesme.

Evinizi komşudan çok, taşla çevirin.

Sana bir yılan sevgiyle bağlanırsa, onu bir kolye yap ve boynunda taşı.

Hiçbiriniz ruhum kötü demesin. Ruhumun kötü eğilimleri var desin.

Kimse annesinin karnından önce çıkmaz.

Açgözlülük seni esir eder, zira özgür doğarsın.

Aynı elde iki karpuz taşınmaz.

Bilim kitaplarda bulunandan değil, ama az çok, kalbe kazınanlardan ibarettir.

Gökyüzünü görebilmesi için karıncayı bir rastlantının devirmesi lazım.

Her bilgini bir yanlış; her atı bir düşüş uyarır.

Tanrım, bana erkek çocukları, sürüme de dişi yavrular ver.

Herkes ayakta duranın tarafındadır.

 

Arap atasözleri 2:

Dar geçitten geçerken, ne dost olur ne kardeş.

Senin için yalan söyleyen sana da yalan söyler.

İt ürür, kervan yürür.

Dalmadan önce suyun derinliğini ölç.

Borç dostluğun makasıdır.

Mezarlıklar kendini onsuz olmaz sanan kişilerle doludur.

Gençlik çılgınlık bölüngüsüdür.

Hayat biter, iş asla bitmez.

İyimserlik tanrıdan gelir, kötümserlik ise insanın beyninde doğar.

Görünürlük bize aittir, gizlilik tanrıya.

Barış kılıcın yanındadır.

Kalbini bir giysiyi yıkar gibi yıka.

En zengin adam ertesi güne cesaretle bakandır.

Komşumun lokması beni doyurmaz, ama ayıbı peşimden gelir.

Deve kendi kamburunu görmez, kardeşinin kamburunu görür.

Hekim kendi hasta olmadıysa iyi hekim olamaz.

Tanrı ölümden başka şeyde bizi eşit kılmadı.

Cerrah yetime zarar vererek öğrenir.

Kalabalık içinde fikrinizi söylemeyin.

En iyiniz kadınlara karşı iyi yürekli olandır.

İyi bir eylemin ölümü ondan bahsetmekle olur.

Bir kab, içindekiyle söylenir.

Hayat bir çöldür, kadınsa onun devesi.

Kendi kusurlarına gözünü açan, ruhunun yeni bir güç kazanacağını görecektir.

Sahilde dolaşmak ve balıkları arzulu bir bakışla seyretmektense, eve girip ağ örmek yeğdir.

Bir şey yapmak isteyen çaresini bulur, hiçbir şey yapmak istemeyeninse bahanesi hazırdır.

Devenin ne düşündüğünü deveci anlar.

En bilgin olan, her şeyin sonunu görendir.

Asil ırktan bir kısrak fışkısından utanmaz.

Güçlük anında, mutlu olandan öğüt isteme.

Gerçek dindarın öfkesi ancak başörtüsünü düzeltecek kadar sürer.

Bir ölünün ayakkabılarına bel bağlayan uzun zaman yalın ayak yürür.

Günlük ilişkilerinizde kardeş olun, ama işlerinizde yabancı olun.

Birlikte güldüğünüz kimseleri belki unutabilirsiniz, ama birlikte ağladıklarınızı asla.

Karabiberin boyuna bakıp karar vermeyin, tadınca ağzınızı nasıl yaktığını göreceksiniz.

İnsanlar yapılan iyiliğin kölesidir.

 



Yunan atasözleri

 

grec



Fransızcadan çeviren:
Sunar Yazıcıoğlu


Bazen bir saatin verdiğini yüzyıl veremez.

Açlık kaleleri alabilir; onları düşmanlara geri verebilir.

Ölçüsüzlük, açlıktan daha çok insan öldürdü.

Huzur fakirliğe katlanmak için gereklidir.

Küçük bir gemiyle yağma edene korsan derler; büyük bir gemiyle yağma edene ise fatih.

Evlenmek isteyen pişman olacaktır.

Daha kötüyü düşünen doğruyu bulur.

Yavaş yavaş düşen su, bir kayayı bir şelaleden daha iyi deler.

Sivrisinek fille kıyaslanamaz.

Büyüklerle akşam yemeği yiyen onları açlıkla terk eder.

Sus ya da sessizlikten daha değerli şeyler söyle.

Gerçeği gizlemek altını toprağa gömmektir.

Kelimeler duvar örmez.

Diken gülden biter, gül ise yeni bir diken bitirir.



Fransız atasözleri

francais

 

 

Fransızcadan çeviren:
Sunar Yazıcıoğlu



Kendini sevmeyenin dostu olmaz.


Kadınlar ile atlar, onlarda da kusur var.


Şifa asla yaradan çabuk olmaz.

 

Erkekler büyük çocuklardır.


Fakirlik kapıdan girince aşk pencereden kaçar.


Fransız uyuyunca onu şeytan sallar.


Yararı yükümlülüklerle almalı.


Güneş ancak gördüğünü ısıtır.


Balın tadı arının sokmasını unutturmaz.


Elin ekinine tırpan atılmaz.


Kartaldan güvercin doğmaz.


Söz dişidir, olay ise erkek. (kelimenin cinsiyeti yönünden)


Bir günaha iki ceza verilmez.


Ateşe yağ atılmaz.


Ehven adamı okşa ki seni yumruklasın; yumrukla ki seni okşasın.


Ancak sahip olduğumuz şeyi kaybedebiliriz.


Bir metelik tasarruf etmeyenin asla iki meteliği olamaz.


İki tedbir bir tedbirden iyidir.


Bugün bana, yarın sana.


Vadisiz dağ olmaz.


Savaş savaşı besler.


Her zahmet bir mükâfatı hak eder.


Derdi veren tanrı şifasını da verir.


Flütten gelen ses davula gider.


Yürek büyüdükçe söz kar etmez.


Kötülük asla yalnız gelmez.


Para paraya gider.


Anlayana az söz yeter.


Kötülük atla gelir, yaya gider.


Küçük kuşun küçük yuvası olur.


Dikensiz gül olmaz.


Güneş herkese doğar.



Çin atasözleri

 

chinois

 

Fransızcadan çeviren:
Sunar Yazıcıoğlu


Bilge kimse kendini sorgular, aptal ise başkalarını.

Ayağının altında çamur yoksa sendelemezsin.

Yüz “hayır” , asla yerine getirilmeyen bir “evet” den daha az zarar verir.

Bin asker toplamak bir general bulmaktan daha kolaydır.

Şans bize gülerse dostlarla karşılaşırız; bize karşıysa güzel bir kadınla.

Eğer bir yılı planlıyorsan pirinç ek, yirmi yılı planlıyorsan ağaç dik, yüzyıldan daha fazlası için insanları geliştir.

Cahillik zihnin gecesidir; ayı ve yıldızı olmayan bir gece.

Yenmeyi bilen savaşa girişmez.

Kötü demirden iyi kılıç olmaz.

Dağda olup bitenleri öğrenmek istiyorsan oradan gelenlere sor.

Lafla pirinç pişmez.

İşlerin kötü gidiyorsa aynada kendine bak.

Taş yumurtanın üzerine düşerse olan yumuytaya olur; yumurta taşın üzerine düşerse gene olan yumurtaya olur.

Barış ve rahat, işte mutluluk bu.

Bir saat mutlu olmak istiyorsan bir kadeh iç; bir gün mutlu olmak istiyorsan evlen; hayatın boyunca mutlu olmak istiyorsan bahçevan ol.

Ağır olmaktan değil duraklamaktan kork.

Yurdunu değiştiren insan yaşar, toprağını değiştiren ağaç ise ölür.

İsteklerimiz çocuklara benzer: boyun eğdikçe daha fazlasını isterler.

Gittiğin yolu tanımak istiyorsan oradan dönene sor.

Güzel kızlar her zaman mutlu olmazlar, zeki oğlanlar ise nadiren mutlu olurlar.

Zenginler insanca davranmaz, insanca davrananlar zengin değildir.

Atın dizgini eşeğe yakışmaz.

Büyük mutluluklar tanrıdan gelir, küçük mutluluklar çabadan gelir.

Oğlunuzu oturma odasında, karınızı sevişirken eğitin.

Büyük nehirleri geçmeyi göze alan küçük ırmaklardan korkmaz.

Küçük bir onur yarasının intikamını alan büyüklerini beklemeli.

Her şeyi zamanında yapan için bir gün üç güne denktir.

Dağa tırmanan aşağıdan başlar.

Atasözlerini öğrenen için artık konuşmaya çaba harcamak gerekmez.

Bir yaşlının hayatı hava akımındaki mumun alevine benzer.

Oğlunu methetmek övünmektir, babasını ayıplamak kendini gölgelemektir.

Ön kapıda kaplan avlarlen arka kapıdan kurt girebilir.

Kusurların ancak başkalarının gözüyle iyi görülebilir.

Parası ve çocuğu çok olan zengin değildir, çok çocuğu olup da parası olmayan fakir değildir.

Suyun engine aktığı gibi insan yüksek yerlere doğru koşar.

Balık yemi görür; oltayı görmez.

Akıllı biriyle tartışmak bir budala ile konuşmaktan daha iyidir.

Bir ev satın alınırken sütunlarına bakılır, bir kadın alınırken annesine bakılır.

İyi bir aile reisi, kendini biraz sağır gösterendir.

Gün içinde kendinizi suçlu göreceğiniz bir şey yoksa gece yarısı hayaletlerin kapınıza gelip bağırıp çağıracağından korkmayın.

Güçlü ruhlar ister, zayıflar dilekte bulunur.

İyi kaynaklar kuraklıkta, iyi dostlarsa kara günde belli olur.

Haklıysan sesini yükseltmeye hiç gerek yok.

Başkalarını tanıyan bilgedir.

Bir kişiye gücenmekten, bin kişiyle iyi olmak yeğdir.

Karanlığı lanetlemektense, ufacık bir tek mum yak daha iyi.

Korkunç ejderha otun üzerinde çöreklenmiş yılanı öldürmez.

Aynı hastalığı çekenler duygularını paylaşır, aynı sıkıntıyı çekenler birbirlerine yardım eder.

Kuşların başımızın üstünden geçmelerine engel olamayız, ama onların başımızın üstüne yuva yapmalarına engel olabiliriz.

Halk çok şey biliyorsa onu yönetmek güçtür.

Çıkarı yoksa kimse erken kalkmaz.

İlk otuz yıl uyanmamıza engel olamayız, ondan sonraki otuz yıl uyumamıza engel olamayız.

Üç kere tekrarlanan kelime su gibi yavan olur.

Bin kere bakmaktan bir kere harekete geçmek daha iyidir.

Değişmez bir yöntem, yöntem değildir.

Bir kaplana binmenin güç yanı ondan inmektir.

Savurganlığın zenginlerden götürdüğü şeyleri ekonomi fakirlere verir.

Kim ki iyi kazanır, çok yorulmaz; kim ki çok yorulur, iyi kazanmaz.

Sokakta konuşmayın: kaldırımların altında kulaklar olur.

Öküz ağır iş görür, ama toprak sabırlıdır.

Askerler kumandanlarının emirleri önünde eğilirler, otların rüzgârın önünde eğildiği gibi.

Kapının yarığından insan küçük görünür.

Kocasının şerefini küçülten kadın sevgilisine kendine sadık olması için yemin ettirir.

Evin cephesi mülk sahibine ait değil; onu seyredene aittir.

Ayakkabım yok diye öfkeleniyordum, ayakları olmayan bir adamla karşılaşınca kaderimden memnun oldum.

En derin olan denizin bir dibi, en yüksek olan dağın bir tepesi vardır.

Hatalarını gizleyen yine hata yapmak ister.

Sarılık olana her şey sarı görünür.

Köylü yağmur yağsın diye dua eder, yolcu havanın iyi olması için, tanrılarsa tereddüt ederler.

Minnacık bir çakıl taşı büyük bir küpü kırabilir

 

  </pre>

</body>
</html>
